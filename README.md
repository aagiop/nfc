# Ηλεκτρονικό απουσιολόγιο με τεχνολογία NFC

Η ιδέα είναι να γίνει ένα σύστημα που καταγράφει ηλεκτρονικά  και αυτόματα  τις  απουσίες των μαθητών.
Ο κάθε μαθητής έχει ένα μπρελόκ στα κλειδιά του με ένα τσιπ NFC (που κάνει γύρω στα 2€) το οποίο είναι γραμμένο σε ένα κεντρικό σύστημα.
Όταν μπαίνει στην τάξη, περνάει το τσιπ δίπλα στη συσκευή που θα δουλεύει ως ανιχνευτής και με αυτό τον τρόπο έχει «δηλώσει» την παρουσία του.

##### Παραδείγμα από μπρελόκ και με κάρτες NFC:
![Μπρελόκ NFC](https://images-na.ssl-images-amazon.com/images/I/51P9kqGazVL.jpg)

Ο ανιχνευτής μπορεί να είναι ένα κινητό με τεχνολογία NFC, μιας και σιγά-σιγά η πλειονότητα των κινητών στην αγορά την αποκτάει.
Το κινητό το χειρίζεται ο απουσιολόγος ή ο καθηγητής.
Η χρήση κινητού επιτρέπει παραπάνω έλεγχο πάνω στα δεδομένα που αποθηκεύονται με την δημιουργία ενός εύχρηστου UI/UX.

Όλα τα κινητά-ανιχνευτές είναι συνδεμένα με έναν κεντρικό διακομιστή, ο οποίος συλλέγει και αποθηκεύει τα δεδομένα.
Καθώς η δουλειά του διακομιστή δεν είναι πολύ απαιτητική στην απόδοση του υλικού, ο διακομιστής μπορεί να είναι οτιδήποτε από ένα Rasberry Pi έως και ο κεντρικός διακομιστής του σχολείου (εφόσον υπάρχει).

Τα προβλεπόμενα υλικά που θα χρειαστούν είναι:
-	Ένα κινητό με ανιχνευτή NFC
-	Ένα μπρελόκ με τσιπ NFC για κάθε μαθητή
-	Ένας διακομιστής για την κεντρική αποθήκευση των δεδομένων
